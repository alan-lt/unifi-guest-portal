<pre>

NACIONALINĖS M. K. ČIURLIONIO MENŲ MOKYKLOS  BEVIELIO INTERNETO TINKLO NAUDOJIMO TAISYKLĖS


I.	BENDROSIOS NUOSTATOS


1.	Nacionalinė M. K. Čiurlionio menų mokykla  (toliau - Mokykla)  suteikia  galimybę darbuotojams,  mokytojams,  mokiniams per Mokyklos bevielio interneto tinklą naudotis interneto ištekliais.
2.	Kiekvienas  Mokyklos  bevielio  interneto  tinklo  naudotojas  yra  atsakingas  už  savo veiksmus, atliktus naudojantis Mokyklos kompiuterių tinklu.
3.	Šios taisyklės nusako, kaip tinkamai naudotis Mokyklos bevielio interneto tinklu. 


II.	SĄVOKOS

4.	Mokyklos  bevielio interneto tinklo naudotojas – asmuo, naudojantis Mokyklos  bevielio ryšio tinkle prieiga prie interneto. 
5.	Bevielio interneto  prieiga  –  tai  funkcija leidžianti  naudotis  internetu  iš  nuosavų  kompiuterių, telefonų, planšetinių kompiuterių nejungiant jų į bendrą, Mokyklos tinklą. 
6.	Kompiuterinis saugumo incidentas - realų ar potencialiai nepageidaujamą poveikį kompiuterio ar kompiuterių tinklo veiklai turintis įvykis, kurio rezultatas - apgaulė, nuostoliai ar piktnaudžiavimas, grėsmė informacijai, informacijos nuosavybės praradimas ar žala jai. 
7.	Tinklo administratorius – Mokyklos darbuotojas (IT skyrius), kuriam suteikta teisė tvarkyti apibrėžtą kompiuterių tinklo dalį ar kompiuterinę sistemą (diegti, keisti veikimo parametrus, atlikti kitus priežiūros darbus). 


III.	PASKIRTIS

8.	Šių taisyklių paskirtis yra apibrėžti etiško, legalaus ir saugaus kompiuterių ir kompiuterių tinkle naudojimo principus visiems Mokyklos bevielio interneto tinklo naudotojams. Šių taisyklių pažeidimai gali sukelti grėsmę Mokyklai ir Mokyklos kompiuterinių sistemų darbui. 


IV.	BENDRI NAUDOJIMO PRINCIPAI

9.	Mokyklos  bevielio interneto tinklo ištekliai skirti mokymui (-si), tiesioginių funkcijų atlikimui, savišvietai. 
10.	Bevielio  interneto  tinklo  naudotojai  yra  atsakingi  už  racionalų  ir  etišką  Mokyklos išteklių naudojimą. 
11.	Naudojantis  bevielio  interneto  tinklo  ištekliais  naudotojas  privalo  laikytis  įgalioto darbuotojo (tinklo administratoriaus) nurodymų. 
12.	Siekiant užtikrinti šių taisyklių  vykdymą, Mokykla pasilieka teisę  reguliariai  tikrinti  bevielio interneto tinklo veikimą atliekant aptarnavimo ir saugumo užtikrinimo funkcijas. Tikrinti tinklo įranga ir stebėti tinklo srautus, laikantis visų bendrojo duomenų apsaugos reglamento nustatytų reikalavimų.


V.	SAUGUMAS

13.	Kiekvienas naudotojas turintis įrenginį su bevielio tinklo sąsaja bei Mokyklos tinklo administratoriaus sukurtą Google darbinio/mokyklinio  pašto paskyrą, gali prisijungti prie bevielio tinklo. 
14.	Mokyklos  bevielio  interneto  tinklo  naudotojas  privalo  saugoti  jam  skirtus  kompiuterių  tinkle išteklius ir imtis visų reikiamų saugumo priemonių, turi saugoti ir niekam neatskleisti savo slaptažodžių bei niekam neleisti naudotis savo prisijungimo prie sistemų vardu. 
15.	Į  Mokyklos  bevielio interneto tinklą įjungti  įrenginiai, išskyrus asmeninius telefonus ir planšetes, turėtų būti aprūpinti antivirusine programinę įranga. Taip pat reikėtų vengti atidarinėti laiškus gautus iš nežinomų siuntėjų ir abejotino turinio.



VI.	PAŽEIDIMAI

16.	Mokyklos  bevielio interneto tinklo naudotojams draudžiama: 
16.1.	atlikti  veiksmus,  pažeidžiančius  fizinio  ar  juridinio  asmens  teises,  kurias  saugo  autorių, gretutinių ir intelektinės nuosavybės teisių apsaugos įstatymai; 
16.2.	paleisti piktybines programas kompiuterių tinkle, tarnybinėje ar darbo stotyje (t.y. kompiuterinius virusus,  kirminus,  „Trojos arklius“ ir panašiai); 
16.3.	atskleisti prisijungimo prie Mokyklos sistemų informaciją (prisijungimo vardą, slaptažodį) arba leisti naudotis savo prisijungimo vardu kitiems asmenims; 
16.4.	skleisti melagingą informaciją naudojant Mokyklos tinklo sistemas arba siųsti tokią informaciją panaudojant Mokyklos vardą; 
16.5.	trikdyti tinklo veiklą. Tarp tokių veiksmų yra tinklo kanalų užtvindymas bereikalingais paketais, tinklo paketų falsifikavimas ir panašiai; 
16.6.	atlikti žvalgybinę tinklo veiklą (portų, tarnybinių stočių ar paslaugų saugumo skanavimą); 
16.7.	stebėti tinklo srautus, perimant duomenis, neskirtus naudotojo kompiuteriui, išskyrus atvejus, kai tokie veiksmai įeina į pareigas; 
16.8.	prisijungti prie tarnybinės stoties arba paskyros, kai naudotojas nėra tiesiogiai gavęs leidimo prisijungti, išskyrus atvejus, kai tokie prisijungimai atliekami vykdant tiesiogines pareigas; 
16.9.	apeiti ar kitaip pažeisti bevielio interneto tinklo autentifikacijos arba saugumo sistemas; 
16.10.	sutrikdyti kompiuterinės sistemos darbą arba panaikinti galimybę naudotis teikiama paslauga ar informacija; 
16.11.	talpinti  žalingą  ar  netoleruotiną  informaciją  ir  nuorodas  į  tokią  informaciją     Mokyklos kompiuterių tinkle arba internete, naudojantis Mokyklos kompiuterių tinklu ar Mokyklos vardu. Tokios informacijos   pavyzdžiai:   informacija,   pažeidžianti   įstatymus;   pornografija   ar   kitokia   nepadori medžiaga; nacionalinę, rasinę, tautinę, religinę neapykantą kurstanti, smurtą, terorizmą propaguojanti informacija; informacija, diskredituojanti arba įžeidžianti Mokyklą, kitas organizacijas, valstybes ar privačius asmenis; 
16.12.	naudoti Mokyklos išteklius komercinei veiklai vystyti ar naudai gauti; 
16.13.	pažeisti kitų tinklų, kurių paslaugomis naudojamasi, naudojimo arba ekvivalentiškas taisykles;
16.14.	atlikti   bet   kokius   kitus   veiksmus,   pažeidžiančius   Lietuvos   Respublikos   įstatymus   bei tarptautinius susitarimus.
17.	Mokyklos bevielio interneto tinklo naudotojas, aptikęs išvardintų  taisyklių pažeidimus ar kitokius kompiuterinius saugumo incidentus, turi išsaugoti pažeidimo įrodymus ir nedelsiant pranešti tinklo administratoriui.


VII.	ATSAKOMYBĖ

18.	Mokykla neatsako už žalą ir nuostolius, patirtus naudojantis Mokyklos bevielio interneto tinklu. 
19.	Mokyklos bevielio interneto tinklo naudotojas atsako už žalą kompiuteriui, kompiuterių tinklui arba informaciniams ištekliams, padarytą nesilaikant šių taisyklių ir Lietuvos Respublikos teisės aktų nustatyta tvarka. 
20.	Mokyklos bevielio   interneto   tinklo   naudotojas   atsako   už   įstatymų   pažeidimus,   padarytus naudojantis Mokyklos kompiuterių tinklu, pagal galiojančius Lietuvos Respublikos administracinį, baudžiamąjį ir civilinį kodeksus. 
21.	Mokyklos bevielio interneto tinklo naudotojas atsako už padarytą materialinę žalą, naudojantis Mokyklos  bevielio interneto tinklu, pagal galiojančius Lietuvos Respublikos darbo ir civilinį kodeksus. 
22.	Už padarytus šių taisyklių pažeidimus Mokyklos bevielio interneto tinklo naudotojui gali būti uždrausta prieiga prie kompiuterių tinklo išteklių, o už šiurkščius pažeidimus taikomos drausminės nuobaudos Mokyklos nustatyta tvarka. 
23.	Šių  taisyklių  reikalavimų  privalo  laikytis  visi  Mokyklos bevielio  interneto  tinklo  naudotojai. 



SUDERINTA		
su Nacionalinės M. K.Čiurlionio
menų mokyklos Darbo taryba
(2021m. balandžio 15 d. posėdžio protokolo Nr. DT2-5)


</pre>
